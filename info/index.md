---
layout: acc_layout
toc: main_page
---

## Cel:

Naszym celem jest ułatwienie Tobie nauki wymagających przedmiotów stojących na drodze do uzyskania Twojego tytułu inżyniera informatyki na Wydziale Podstawowych Problemów Techniki na Politechnice Wrocławskiej. [Formalne](http://ki.pwr.edu.pl/gebala/) zasady wykorzystania materiałów znajdują się w sekcji [licencja](#licencja).

---

## Jak możesz nam pomóc?

W związku z ogromem materiału, który musi być opanowany przez każdego pepeciaka, wszelaka pomoc jest mile widziana.
W szczególności potrzebujemy:
* weryfikacji obecnie zamieszczonych materiałów,
* rozwiązań zadań z ćwiczeń,
* modelowych rozwiązań list laboratoryjnych,
* notatek z wykładu w formie plików LaTeX.

Materiały prosimy przesyłać na adres podany w sekcji [kontakt](https://rzs.edu.pl/kontakt/#kontakt).
Preferowany format to LaTeX lub pdf z opcją "copy text".

Sugestie dotyczące strony internetowej także są mile widziane.

---

## Materiały:

Materiały dydaktyczne udostępnione w ramach RZS są interpretacją wykładów prowadzonych przez pracowników naukowych Wydziału Podstawowych Problemów Techniki oraz publikacji naukowych. Z tego powodu udostępnione tutaj notatki nie powinny być jedynym źródłem wiedzy podczas nauki danego przedmiotu.

---

## Historia:

Projekt Razem Zdajmy Studia (oryginalnie Razem Zdajmy Algebrę) został założony w celu rozwiązania listy przygotowawczej do egzaminu z Algebry Abstrakcyjnej i Teorii Kodowania. Następie opracowane zostały pojęcia związane z Analizą Matematyczną 2. Wymienione powyżej zadania zostały w pełni zrealizowane, a doświadczenie zdobyte podczas ich realizacji umożliwiło powstanie m.in. kompendium z Architektury Komputerów i Systemów Operacyjnych.

---

## Licencja:

Jeśli nie zaznaczono inaczej, wszystkie teksty, rysunki, schematy oraz inne informacje opublikowane na niniejszej stronie są udostępniane zgodnie z warunkami licencji [Creative Commons BY-ND](https://www.creativecommons.org/licenses/by-sa/4.0) (uznanie autorstwa, bez utworów zależnych).

---
